---
layout: vertical 
permalink: / 
published: true 
title: Homepagina 
---

<h1>Huistijlgids Stripbib de negende kunst</h1>

<h2>Over de stripbib</h2>

<p>Stripbibliotheek de negende kunst is een onafhankelijke bibliotheek die zich focust op strips, comics, manga’s, enz. Zij heeft een aanbod van bijna 20 000 strips. 
	De meeste stripbibliotheken maken deel uit van jeugdhuizen, scholen, of gemeentes, maar de stripbib wordt volledig beheerd door vrijwilligers, wat dit een uniek project maakt.</p>
	
<p>De vereniging werd opgericht in 1985 en wordt volledig beheerd door een onafhankelijke groep enthousiaste stripliefhebbers, elk gepassioneerd door de kunst van strips en comics. Dit blijkt ook uit de naam van de stripbib zelf: ‘De negende kunst’. Een bekende uitdrukking bij stripliefhebbers die de kunst van strips op gelijke hoogte stelt als de acht andere traditionele kunstvormen.</p>

<h2>De nieuwe huisstijl</h2>	

<p>De huisstijl werd opgefrist om meer aan te sluiten bij het hedendaagse karakter van de bib. Voor het eerst worden de richtlijnen van de huisstijl hier omschreven om zowel voor de al gebruikte toepassingen, als voor toekomstige projecten een aansluitende stijl te kunnen hanteren. 
	Hier kunt u de logo’s terugvinden, alsook templates voor mogelijke toepassingen en u kunt voorbeelden bekijken van hoe de stijl wel en niet moet worden toegepast. Het belang van de huisstijl ligt erin een eenduidige communicatie te hanteren. De stripbib krijgt zo een visuele identiteit die vlot herkenbaar is.</p>
	
<p>De stijl van strips en comics varieert ontzettend en valt niet onder te brengen in een aantal eenvoudige termen. De illustratieve elementen van de huisstijl zijn dan ook tot een minimum gebracht om niet in cliché valkuilen te trappen (zie de Amerikaanse pop art comics). Dit zou een veel te limiterende omschrijving zijn voor alles wat de stripbib allemaal inhoud en te bieden heeft.</p>
	
<p>Ondanks het ontspannen en jeugdige concept van strips, bestaat het doelpubliek uit voornamelijk volwassenen. De communicatie is dan ook vooral op hen gericht. Om de communicatie helder te houden, is de opbouw luchtig, met een minimum aan grafische elementen en met de focus op typografie.</p>



