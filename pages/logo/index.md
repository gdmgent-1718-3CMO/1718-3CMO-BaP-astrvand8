---
# layout: vertical
permalink: logo/
published: true
title: Logo 
---

# Het nieuwe logo

Het logo werd aangepast en gemoderniseerd. In het logo zitten de kernelementen van de bibliotheek visueel verwerkt. Het stijlelement bij uitstek dat in elke strip voorkomt; de tekstballon, in de vorm van een negen, verwijzend naar ‘de negende kunst’. Op die manier combineert het logo de stijl van strips met de naam van de stripbibliotheek zelf. 

In de communicatie van de bibliotheek wordt voortaan met dit logo gewerkt. Het oude logo wordt niet meer gebruikt. Alle logovarianten van de bibliotheek zijn auteursrechtelijk beschermd en zijn terug te vinden in deze digitale huisstijlgids. Aanpassingen zoals kleur en typografie buiten de onderstaande voorbeelden, maken het logo ongeldig. 


## Plaatsing
    
Het logo wordt bij voorkeur steeds in de rechter bovenhoek van een ontwerp geplaatst op passende afstand van de rand. Bij uitzondering, wanneer het logo bijvoorbeeld niet leesbaar zou zijn, mag het aan de onderkant van de drager worden geplaatst, maar bij voorkeur steeds in de rechter hoek. Vooral de linkerkant moet worden vermeden, omdat de naam in het logo dan niet de juiste aandacht krijgt. Het standaard logo wordt in geen geval aflopend gebruikt. Bij plaatsgebrek of uit estethische overwegingen, kan worden geopteerd voor het alternatieve logo, dat enkel aflopend kan worden toegepast. Zie meer bij de logo voorbeelden.

## Grootte

Om de leesbaarheid van het logo te garanderen, dient u rekening te houden met de soort en grootte van de drager. Hoe groter de drager, hoe groter de tekst moet zijn in vergelijking met de tekstballon. Ook de lijndikte van de ballon zal zich moeten aanpassen. Het logo mag nooit smaller zijn dan 15 mm, om de leesbaarheid te garanderen. 

## Typografie

In het logo werken we met fonts ‘Contrail One’ en ‘Tahoma’. Voor lopende tekst opteren we steeds voor Tahoma. Voor titels en tekst waar accent op moeten worden gelegd, kiezen we voor Contrail One. 

## Kleurgebruik

Enkel de logo’s die hier worden afgebeeld zijn geldig. Bij voorkeur gebruikt u het logo met beide blauwtinten, maar dit zal afhangen van de drager en of het logo al dan niet voldoende zichtbaar is. Zoniet kunt u kiezen uit het logo in de blauwtinten of zwart/wit. Grijswaarden worden vermeden. 
